Ho voluto analizzare in particolar modo i dati di Sanremo a partire dall'annata nel quale sono nato, ovvero il 1996.
Quindi come prima cosa, ho unito le colonne dei tre file Excel che avevamo a disposizione in un unico foglio. 
Ho estrapolato, pulito e filtrato le informazioni necessarie in base alle analisi che volevo svolgere. 
Le colonne ed i rispettivi dati che ho voluto prendere in riferimento sono le seguenti:
- Anno 
- Posizione_classifica
- Interprete
- Titolo
- Presentatore
- Partecipanti
- Vincitore

Come prima analisi ho voluto analizzare la frequenza dei presentatori per capire chi ha condotto più edizioni (1996-2023).
Il tipo di grafico che ho utilizzato è un grafico a barre. 
La metrica utilizzata per contare il numero di edizioni distinte per ciascun presentatore è COUNT(DISTINCT Anno). 
Dall'analisi effettuata il presentatore che ha condotto maggiormente Sanremo dal 1996 al 2023 è Pippo Baudo con 5 gettoni. A ridosso con 4 presenze ci sono Fabio Fazio ed Amadeus. Chiude il podio Carlo Conti con 3 presenze.

Come seconda analisi ho voluto analizzare la media dei partecipanti per ogni edizione, utilizzando la metrica Average.
Dall'analisi effettuata i partecipanti medi che hanno partecipato per ogni edizione sono 29,3.

Come terza analisi ho voluto analizzare i partecipanti che sono saliti maggiormente sul podio. 
I due interpreti più presenti in questa classifica con 3 presenze sul podio sono Antonella Ruggiero e Marco Mengoni. 
Antonella Ruggiero è arrivata due volte seconda (1998-1999) e terza (2005) con ben 3 presentatori diversi (Vianello, Fazio e Bonolis).
Marco Mengoni ha vinto due edizioni (2013-2023) e terzo la prima volta che ha partecipato (2010). Anche lui sul podio con 3 presentatori diversi (Clerici, Fazio ed Amadeus).
Seguono in questa classifica con 2 presenze sul podio:
Elio e Le Storie Tese due volte secondi (1996-2013);
Povia ha vinto una edizione (2009) e secondo (2006);
Matia Bazar ha vinto una edizione (2002) e terzo (2001);
Anna Oxa ha vinto una edizione (1999) e seconda (1997);
Il Volo hanno vinto una edizione (2015) e terzi (2019);
Elisa ha vinto una edizione (2001) e seconda (2022);
Giorgia è arrivata seconda (2001) e terza (1996);
Alexia ha vinto una edizione (2003) e seconda (2002).

Come quarta ed ultima analisi ho voluto analizzare quale genere (Uomo/Donna/Gruppo/Duo Misto) avesse vinto più edizioni di Sanremo dal 1996 al 2023. 
Per questa analisi ho voluto utilizzare un grafico a torta.
Dall'anlisi effettuata si può evincere che hanno vinto più Uomini 14 volte (50%) rispetto alle Donne 6 volte (21.4%) in questo periodo. 
Da evidenziare anche le 5 vittorie dei Gruppi (17.9%) e le 3 vittorie del Duo misto (10.7%).